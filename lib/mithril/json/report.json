{
    "intro" : {
        "header": "<h1>Redovisningar</h1>",
        "content": "<p>Här är mina Redovisningstexter.</p>"
    },
    "sections" : [
        {
            "header": "<h2>Kmom01</h2>",
            "content": "<h3>Allmänt</h3><p>Då var det första momentet avklarat utan några större problem. De problem jag stötte på var egentligen väldigt små och slarvfel från min sida. Momentet gick relativt fort att genomföra och var en bra introduktion till kursen och var ett vettigt första moment.</p><h3>Vilken utvecklingsmiljö sitter du på?</h3><p>Jag använder mig av en Macbook Pro med OS X 10.11.1. Som editor använder jag mig av Atom. Har i tidigare kurser använt mig av Coda och Sublime Text också men har nu fattat tycke för Atom, även om den i vissa fall inte verkar vara lika rapp som Sublime Text. På datorn finns Safari, Firefox och Chrome installerade. Safari används mest i 'privat bruk' men i utvecklingssyfte används både Firefox och Chrome för att testa hemsidorna. Redovisningstexterna skriver jag oftast med hjälp av ett Markdown program som heter Mou. Det gör jag därför att jag tycker att det är smidigare att skriva långa texter i markdown format istället för html-kod. När jag sedan känner mig nöjd med redovisningstexten kan Mou exportera texterna som html format till clipboard så att jag sen kan klistra in koden i Atom.</p><h3>Är du sedan tidigare bekant med utveckling av mobila appar?</h3><p>Jag är inte sedan tidigare bekant med att utveckla native appar till mobiler men jag har sedan tidigare gjort en webapp. Den webappen går ut på att hjälpa mig dela upp kvitton när exempelvis jag och min flickvän har varit och handlat mat men delar inte rakt av på alla råvaror då vi inte äter 100% samma kost. Den webbappen är byggd med <a href='http://materializecss.com'>Materialize</a> som är ett responsivt Material Design inspirarat framework. Appen använder sig av caching och cookies för att även fungera offline och där kakorna är tänkt att hjälpa en att bilda en uppfattning av hur mycket mat som handlas varje månad. Att använda cookies till det visade sig inte vara den bästa metoden för att spara data långsigtigt men jag har ännu inte brytt mig om att lösa sparningen på ett bättre sätt. Webappen är byggd med hjälp av jQuery.</p><p>Kanske får jag en del tips under denna kursens gång på hur jag kan förbättra min webapp.</p><h3>Är du bekant med jQuery och/eller jQuery Mobile?</h3><p>Jag är sedan tidigare inte bekant med just jQuery Mobile med jQuery har jag använt mig av tidigare både i tidigare kurser och till hobby-projekt såsom min kvitto-webapp som jag nämnde här ovan</p><h3>Hur känns det att jobba i jQuery Mobile?</h3><p>Som med så mycket annat nytt så var det en del att ta till sig. Men det är ju inget ovanligt med nya ramverk såsom jQuery Mobile. Men när man väl lär sig mer och mer om hur ramverket fungerar tror jag man snabbt kan bygga funktionella web-appar. Det kändes väldigt kraftullt hur man med hjälp av <code>.toolbar()</code> och <code>.panel()</code> kunde göra header, footer och en meny. Jag ville att min header med meny ikon skulle vara fixerad även om man scrollar och detta gjordes väldigt enkelt med hjälp av <code>data-position='fixed'</code>. Det känns kraftfullt att man kan ändra en sådan sak på ett relativt enkelt sätt.</p><h3>Var det något som krånglade eller tog extra mycket tid?</h3><p>Jag hade några problem under momentets gång men egentligen handlade det bara om slarvfel från min sida i alla fallen. Först hade jag problem att få till headern och footern som toolbar, de försvann från sidan helt. Jag testade att console-logga från <code>/js/main.js</code> men ingenting syntes i firebug. Då såg jag i firebug att main.js inte ens importerades i index.html och det visade sig att jag hade skrivit fel i script-taggen för importen av <code>/js/main.js</code>.  <br/>När jag sedan var klar med momentet och skulle validera fick jag en del konstiga problem från htmlhint. Det klagades på att 'special characters must be escaped' där htmlhint hänvisade till att några '&lt;' för divar skulle escapas. Förstod inte varför htmlhint klagade på div-taggar och tänkte först att htmlhint var konfigurerad fel på något sätt. Efter att ha inspekterad källkoden med firefox såg jag att en del kod var markerad med röd text där den röda texten indikerade att kod var felskriven. Det handlade om att jag hade missat '&#61;' när jag hade deklarerat några divar som hade <code>class='ui-content'</code>.    <br/>De krångel jag hade under momentet var alltså slarfel från min sida men det är tur att det finns bra verktyg som kan upptäcka mina slarfel</p><hr>"
        },
        {
            "header": "<h2>Kmom02</h2>",
            "content": "<h3>Allmänt</h3><p>Då var det andra momentet avklarat och även detta moment flöt på väldigt bra och var inte speciellt svårt. Även detta moment innehöll väldigt bra guider som förberedde en för momentets uppgift. Uppskattar verkligen guiderna! Överlag var det inga stora problem med själva kodningen utan mitt största problem var att få igång Android simulatorn.</p><p>Det var intressant att lösa om localStorage och dess fördelar över cookies och jag har börjat spåna på hur jag skulle kunna använda localStorage till min hobby-webapp.</p><h3>Hur känns det att jobba i jQuery Mobile, fördelar och nackdelar?</h3><p>Det känns än så länge bra att jobba i JQM. Jag börjar bli mer van med strukturen och så än vad jag var i första momentet men jag känner mig inte direkt som en expert vid det här laget.Finns säkerligen en uppsjö kvar att lära sig.</p><p>En stor fördel som jag ser med JQM är att man snabbt kan skapa dubliga mobila webapplikationer som är responsiva och kan använda sig av svepningar på ett enkelt sätt, som är ett väldigt naturligt element i den mobila världen idag. En applikaiton på en mobil förväntas ha en interaktion där svepningar inkluderas.</p><p>En nackdel som jag kan se med JQM är att det kan kanske vara svårt att få en webapp att se unik ut. Visserligen kan man ju med hjälp av egen css manupulera utseendet men det är nog en hel del att sätta sig in i då säkerligen många saker hänger ihop med varandra och om man börjar pilla och ändra på ett ställe och så fallerar det i ett annat för att komponenter hänger ihop eller så. Vill man bara ändra lite färger och så finns ju alltid ThemeRoller.  <br/>Vidare skulle en eventuell nackdel kunna vara är om JQM inte är flexibelt i den mening att det är 'my way or the highway', att JQM's sätt att lösa saker på är den enda vägen och att det inte finns mycket utrymme för improvisation och flexibilitet i hur kod och layout ska se ut.En annan nackdel, som kanske främst handlar om single-page-apps är att det kan bli väldigt mycket html-kod i en och samma fil om applikationen är avancerad och har många funktioner. Om html-koden inte dokumenteras väl och struktureras på ett bra sätt kan jag tänka mig att det väldigt lätt blir rörigt och svårt att få en överblick.</p><h3>Så här långt, känner du att du har koll på koden? Är det något särskilt du funderar på?</h3><p>Än så länge skulle jag påstå att jag har relativt bra koll på koden. Kommer nog några gånger mer gå igenom dokumentationen för de delar som rör detta kursmoment för att få ännu bättre koll på den kod momenten än så länge gott igenom.</p><h3>Hur gick det att installera simulatorn för Android?</h3><p>Ja, att installera simulatorn var det som gav mig mest problem under detta kursmoment. Det hade varit bra om guiden för installtionen påpekade att uppgradering av paket kunde ta uppåt 16gb, något som min dator inte gillade då det redan var väldigt trångt. Det såg dock ut som att alla paket installerades men jag fick problem i och med att min simulator (Nexus 6) bara visade svart skärm. Samtidigt fick jag en popup om att Java behövde uppdateras villket jag gjorde. Startade om ANdroid SDK tools men nu gick det helt plötsligt inte att välja tools i menyn, ingen dropdown meny syntes till. Jag fick då rensa lite på datorn, flytta filer till en extern hårddisk, ta bort Android SDK'n, starta om datorn och börja om med installationen av Android SDK Tools.</p><p>När jag väl hade gått igenom proceduren en gång till var det inga problem att få igång en simulator för att testa webappen.</p><h3>Var det något som krånglade eller tog extra mycket tid?</h3><p>Det som krånglade mest för mig var som sagt att få igång Android simulatorn. Vidare hade jag lite valideringsproblem, som lustigt nog kom sig av att jag skrev av kod från guiden. Men dessa problem rättades snabbt till</p><hr>"
        },
        {
            "header": "<h2>Kmom03</h2>",
            "content": "<h3>Allmänt</h3><p>Då var förhoppningsvis det tredje momentet avklarat. Jag tycker att det var ett väldigt roligt moment där json behandlades på ett väldigt bra sätt i det två olika uppgifterna.Kan inte påstå att jag stötte på några katastrofala problem utan det största hindret för mig var hur själva navigeringen i json-filerna skulle gå till. Hade alltid en webbläsare öppen där exempelvis json-filen för instagram var formaterad på ett bättre sätt så att jag enklare kunde se hur jag skulle navigera i strukturen för att komma åt det jag ville.</p><h3>Hur kändes det att jobba med applikationen jq för att söka i och visualisera JSON-filer? Är det något du kan se användning för?</h3><p>Herregud vad jq kändes kraffullt. Med så lite kod kunde man på enkla sätt presentera json-data precis hur man ville. Jq kändes väldigt användarvänligt och kan kunde verkligen förstå vad kodraderna gjorde när jag arbetade med den uppgiften som handlade om jq.</p><h3>Hur är din generella uppfattning om jQueryMobile (och jQuery) nu efter tre kursmoment?</h3><p>Min uppfattning om jQM och jQ är att de bägge är kraftfulla sätt att arbeta på. Som den ena guiden för momentet påpekade kan det ibland vara begränsande med ett framework på det här sättet och det kan jag ändå hålla med om. Som med mycket allt annat har jQM och jQ sina för- och nackdelar. Det gäller att se över situationen och se om man kan dra nytta av exempelvis jQM i ett projekt eller om man bara 'bygger in sig i ett hörn'.</p><h3>Var det något extra du gjorde i uppgiften som du vill berätta om?</h3><p>Kan inte påstå att jag gjorde något extra direkt. Det enda jag gjorde som kanske kan anses som extra var att i listflödet med instagram-bilder valde att visa thumbnails som gick att få tag på via json-dokumentet. När man sedan klickar på en bild i listan laddas istället en standard upplösning av bilden. </p><h3>Var det något som krånglade eller tog extra mycket tid?</h3><p>Det som krånglade mest för mig var som jag nämnde tidigare, att navigera i json. Visste först inte riktigt hur jag skulle få fram alla kommentarer knutna till en bild. Insåg dock tillslut att ytterliggare en .forEach() skuulle lösa mitt problem där jag loopade igenom kommentarernas data och lyckades på så sätt komma åt varje individuell kommentar. </p><p>Vidare hade jag lite svårt att lösa några deluppgifter i första uppgiften, de som gav lite mer poäng. Hade lite svårt att använda pipe efter att ha gjort en select() på det jag ville komma åt. Visste inte riktigt hur jag skulle pipe'a vidare det hela men när jag lyckades komma fram till rätt väg kändes lösningen verkligen självklar.</p>"
        },
        {
          "header": "<hr><h2>Kmom04</h2>",
          "content": "<h3>Allmänt</h3><p>Då var det fjärde kursmomentet avklarat som på det stora hela har rullat på väldigt bra utan katastrofala problem.</p><h3>Är du sedan tidigare bekant med Mithril eller andra JavaScript-baserade MVC ramverk?</h3><p>Jag är inte sedan tidigare bekant med just Mithril men jag har nosat lite på Angular och använt mig av det, men inte speciellt mycket. Använde mig lite av Angular i mitt projektarbete i en av javascript-kurserna här på dbwebb.</p><h3>Hur känns det att jobba med Mithril?</h3><p>I början kändes det hela med Mithril krångligt och svårt att jobba med. Men det är väl så när man börjar använda ett nytt ramverk så det var inget ovanligt att det var krångligt i början. Men med hjälp av övningsuppgiften fick jag tillslut bättre kläm på det hela men känner samtidigt att jag har mycket mer att lära och är än något osäker på vissa delar. Får läsa dokumentationen mer för att känna mig säkrare på Mithril.</p><p>Var lite osäker på var json-filerna (redovisning osv) skulle läggas för uppgiften men då det handlar om filer som förmodligen kommer återanvändas om vi kommer fortsätta jobba med Mithril i ett senare kursmoment så lade jag mina json-filer i me/lib/mithril/json</p><h3>Vad tycker du om sättet som templates och Handlebars fungerar?</h3><p>Templates och Handlebars kändes som ett kraftfullt verktyg måste jag säga men det var även ett koncept som var något familjärt för mig. Har tidigare, bara som hastigast, provat på några så kallade flat-file cms där bland annat <a href='http://twig.sensiolabs.org'>twig</a> har används som är en template engine för php. Syntaxen som Twig skrivs med påminner om Handlebars väldigt mycket tycker jag.</p><p>Men som sagt, jag gillar konceptet med templates och Handlebars.</p><h3>Var det något som krånglade eller tog extra mycket tid?</h3><p>Något som krånglade var väl själva inlärningskurvan med att använda Mithril. Men det förväntade jag mig också då det är ett MVC-ramverk. Att Mithril dock var relativt lättläst gjorde att inlärningskurvan och första intrycket av det inte var ett så förvirrande och frustrerande som det annars kan bli med MVC-ramverk för min del.</p><p>Annars hade jag en del krångel med att formatera om mina redovisningstexter för json-format. Dels var det tradigt att få alla paragrafer och headings på en och samma rad men jag behövde även se över redovisningstexterna och byta ut dubbelfnuttar till enkelfnuttar vilket jag hade på en del ställen tack vare länkar i redovisningstexten bland annat. Att ha så mycket content i ett json-value kändes inte riktigt optimalt.</p>"
        },
        {
          "header": "<hr><h2>Kmom05</h2>",
          "content": "<h3>Allmänt</h3><p>Då var det femte momentet klart och det det var lite uppfriskande att upplägget av momentet var så pass fritt. Kändes nästan som ett litet mini-projektarbete. Dock</p><h3>Berätta utförligt vilka val du gjorde och hur din app fungerar</h3><p>Då jag inte visste hur jag skulle skapa själva kundvagnen valde jag en lösa alla de andra kraven på relativt enkla sätt, för att inte fastna alldeles för mycket och låta tiden rinna iväg för mycket.</p><p>Jag använder mig av jquery mobile för att kunna skapa en responsiv layout relativt snabbt. Jquery mobile tillät mig att helt fokusera på appens funktionalitet istället för styling, vilket var skönt. Vidare använde jag mig av jquery mobile då jag på förhand visste att jag ville använda popups, bland annat i form av konfirmationsruta när man vill rensa hela kundvagnen. Kanske hade det på ett relativt enkelt sätt implementera popups med Mitrhil men jquery mobiles dokumentation för detta var så pass bra att det vart ytterligare en anledning att välja jquery mobile.</p><p>Då jag som sagt inte visste hur jag skulle implementera kundvagnen valde jag att ta en snabb väg för att implementera de andra kraven och kodade mycket direkt in i sidan. Hela tiden när jag kodade in mycket i sidan kände jag att jag kodade in för mycket i sidan och att jag jobbade på ett oeffektivt sätt. Tillslut flyttade jag en del kod från själva html-sidan och valde att skapa javascript object som innehöll all information om de olika pizzorna. Detta var en mycket flexiblare lösning och inte avsevärt mycket svårare att implementera. Nu behövde jag bara ändra exempelvis pris för en pizza i javascript objektet på ett ställa istället för på två ställen i html-koden.</p><p>Vidare kändes det som att jag faktiskt hade valt fel som inte valde Mitrhil och Handlebars när jag skulle skappa strukturen för pizza menyn och kundvagnslistan då dessa verktyg hade varit flexiblare att använda för detta jobb, men nu var uppgiften redan för långt gången för att byta.</p><p>När det var dags att skapa kundvagnen valde jag att använda mig av sessionStorage för att hålla koll på hur många av varje pizzasort som var beställda. Jag använder mig av sessionStorage just för att värden inte behöver sparas om webbläsaren stängs ned, värdena behöver endast sparas för den aktuella sessionen.</p><p>Appen fungerar som sådant att man möts av startsidan där info om pizzerian finns samt en bild inifrån pizzerian. Med hjälp av en footer navigerar man i appen och det finns 4 olika möjligheter till navigering: Hem, meny, beställning och kontakt.</p><p>Menysidan består av en liten text om hur menyn fungerar samt en lista med alla pizzor som finns tillgängliga. I varje lista finns även en knapp med plustecken på, klickar man på denna läggs 1 pizza av den sorten i beställningen/varukorgen. Klickar man på en pizza kommer man till en info-sida där all info om den pizzan visas (som kommer från ett javascript object). Med svepning kan man navigera tillbaka till menyn.Menyn och undersidorna skrivs ut med hjälp av en funktion och javascript objekten som representerar pizzorna.</p><p>Beställningssidan är en info text om hur beställningen går till samt lång tabell där alla tillgängliga pizzor finns listade. Tabellen visar hur många pizzor av varje sort som är beställda och längst ned ser man totalsumman samt två knappar, en för att köpa och en för att rensa hela beställningen. Då tabellen tyvärr inte uppdateras i realtid finns det även en knapp långt upp där man kan klicka för att ladda om sidan och detta måste man göra för att kunna se förändringar som man gjort. På grund av tidsbrist lyckades jag inte uppdatera kundvagnen på ett bättre sätt.På beställningssidan finns det lite olika knappar som gör olika saker. Bland annat går det att ta bort individuella pizzor, ta bort alla pizzor av samma sort samt rensa beställningen totalt.</p><p>Sist men inte minst så finns det en kontakt-sida men kontaktinformation om pizzerian. Initialt fanns det också en div som visade en karta med hjälp av google maps där pizzerian ligger. Denna karta tog jag bort i ett senare skede då kartan gjorde att laddningen av sidan blev för lång i samband med att man måste uppdatera kundvagnen hela tiden.</p><h3>Fick du göra prioriteringar för att hålla dig inom max 20h, berätta om dem</h3><p>Då jag från början ville hålla mig inom tidsramarna för momentet valde jag att inte använda mig av json-filer för att presentera information om pizzorna eller verksamheten. Jag visste inte riktigt hur jag skulle skapa kundvagnen och således ville jag få undan de andra kraven relativt fort för att kunna fokusera min tid på att skapa kundvagnen.</p><p>När kundvagnen väl var på plats med duglig funktionalitet hade tiden ändå runnit iväg och för att inte överskrida 20h alldeles för mycket blev det ingen bättre lösning för att uppdatera kundvagnen än att manuellt klicka på en knapp för att ladda om kundvagnen.</p><h3>Gjorde du något som du är extra stolt/nöjd över i din app, berätta om det</h3><p>Något jag är extra nöjd med är att jag lade till en så kallad apple-touch-icon i index-sidans head. Detta innebär att när jag sparar webappen på hemskärmen på min iPhone så får bokmärket en ikon. Det gör ju att webappen känns mer native. Dock lade jag inte till möjlighet för android-enheter att se en ikon, då jag inte prioriterade detta.</p><p>Vidare är jag lite extra nöjd med att det finns två olika knappar som sköter borttagning av pizzor från kundvagnen. Låt säga att det finns 3 stycken calzone i kundvagnen. Den ena knappen tar bort alla calzone medan den andra knappen endast tar bort en calzone, så blir det två kvar.</p><h3>Var det något som krånglade eller tog extra mycket tid?</h3><p>Det som krånglade mest för mig var att försöka förstå varför jag fick en massa valideringsfel av mitt användande av sessionStorage. Läs mer om detta i rubriken nedanför.</p><p>Annars hade jag en del problem med att min kundvagn måste manuellt laddas om för att förändringar ska kunna ses. Tack vare av att momentet skulle ha tagit alldeles för lång tid valde jag att inte lägga ner någon mer energi på detta problem och således vart det en liten ful-lösning angående uppdatering av kundvagnen.</p><h3>Validering av sessionStorage</h3><p>När jag skulle validera min kod klagades det på att sessionStorage is not defined och detta är ett problem jag ägnade mycket tid av felsökning på. Jag tog min kod och körde den igenom jshint.com och där var det inga klagomål så jag insåg att det måste vara något med dbwebbs validering. Efter mycket felsökningstid och googlande gav jag upp för dagen.Efter att ha sovit på saken och  ytterligare en del googling insåg jag att jag kanske behövde skriva window.sessionStorage istället för bara sessionStorage när jag deklarerade och använde mitt sessionStorage. Då klagade inte dbwebb valideringen längre. Att ett sådant enkelt problem fick ta så mycket tid…</p>"
        },
        {
          "header": "<hr><h2>Kmom06</h2>",
          "content": "<h1>Allmänt</h1><p>Då var det sjätte och sista momentet avklarat innan projektet drar igång. Jag måste säga att detta moment var ovanligt litet i sin omfattning och ovanligt snabbt och smärtfritt att genomföra för att vara ett sjätte moment. Kanske har jag misstolkat kraven, vi får se.</p><h1>Har du några förkunskaper om native, hybrid, webappar?</h1><p>Jag har noll erfarenhet när det gäller native och hybrid-appar. Måste säga att hybrid låter väldigt intressant och låter verkligen som en brygga mellan native och web. Webappar har jag någorlunda förkunskaper om sedan tidigare men kallar mig inte direkt expert på området.</p><h1>Hur känner du inför konceptet med hybrid webappar?</h1><p>Hybrid webapp känns verkligen som bryggan mellan native och renodlade webappar. Beroende på vad man vill få ut av en app passar såklart olika koncept bättre och sämre. En fråga som dök upp under detta moment är hur pass snabb exempelvis Cordova är på att implementera nya native-app funktioner med hjälp av hybrid-konceptet. Tänker då på iOS nya 3D Touch som nyss lanserades i höstas och som appar nu håller på att uppdateras för att stödja. För att en app ska kunna ligga i framkant kanske det helt enkelt krävs att den är native? Är appen hybrid måste man förlita sig på att någon annan (Cordova i det här fallet) lyckas brygga den nya funktionaliteten till sitt hybrida koncept.Nu råkar det vara så att det verkar som att det redan finns plugins för 3D Touch men det känns ändå som det ligger en viss ovisshet över hybrida webbappar. Dock vet jag inte hur pass lång tid efter 3D touch introducerades som detta plugin skapades. På en app-marknad med hård konkurrens är det viktigt att ”vara först” för att lyckas och när nya tekniker lanseras såsom 3D Touch är hybrid-apparna verkligen inte först.</p><h1>Hur gick det att installera och komma igång med Cordova?</h1><p>På det stora hela gick det bra att installera och komma igång med Cordova med hjälp av foruminläggen. Inget nytt att jobba med ett cli så det var inga problem att komma igång med den biten av Cordova heller.</p><h1>Vilken/vilka plattformar använde du och vilket/vilka operativsystem testade du på?</h1><p>Jag använde mig av Android, Firefox OS och browser som plattformar / operativsystem och det var väl mest Android och Firefox OS som testades.</p><h1>Berätta om din pizza-applikation, gjorde du någon vidareutveckling?</h1><p>Jag gjorde inte direkt någon vidareutveckling tyvärr, har en annan kurs denna vecka som behövde uppmärksamheten istället.</p><h1>Var det något som krånglade eller tog extra mycket tid?</h1><p>Det första  som egentligen krånglade var att få till PATH i forumsinlägget för android. Visste inte riktigt exakt vilka path jag skulle använda men efter lite trixande fick jag till det.Sedan hade jag lite svårt att få ikonerna att visas men efter lite googling och läsning i dokumentationen för Cordova fick jag till det.</p><p>Vidare verkar det som att Firefox OS inte har stöd för det där splashscreen plugin som forumsinlägget tipsade om, om man kollar <a href='http://mozilla-cordova.github.io'>här</a> under plugin status så jag antog att splashscreen endast ska fungera till android.</p><p>Jag hade även problem med hur jag skulle göra med filer som behövdes från /lib. Fick inte riktigt till det utan fick lägga till de filer därifrån som jag behövde i Cordova projektet. Detta leder väl till en del valideringsproblem, men jag vet faktiskt inte hur det annars ska kunna lösas.</p><p>När jag skulle publicera cordova fick jag error om att utrymmet var fullt på studentservern, vilket jag mistänkte att den skulle bli när mappen är väldigt stor...Fick använda ssh in på studentservern och se viken mapp av de gamla kurserna jag gått tidigare som var störst för att ta bort den och få plats med cordova</p>"
        },
        {
          "header": "<hr><h2>Kmom10</h2>",
          "content": "<h3>Krav 1</h3><p> Den tänkta webbappen ska med hjälp av datakällor från arbetsförmedlingens API hjälpa användaren att bilda sig en uppfattning om hur arbetsmarknaden ser ut i IT-Sverige. Webappen ska snabbt kunna ge användare en slags överblick om vilka typer av IT-jobb det finns och hur många lediga tjänster de har. Om tid finns och API tillåter kommer användare även kunna söka efter jobb inom IT-branchen med hjälp av Arbetsförmedlingens API.</p><p>Jag har valt att arbeta med Arbetsförmedlingens API och fokuserar som sagt på IT-jobben i Sverige, vilket innebär yrkesområde 3 hos Arbetsförmedlingen. Då jag har som tanke att webappens främsta fokus är att fungera som ett slags fågelperspektiv om hur IT-arbetsmarknaden ser ut och då är överblicksdata viktigast att ta med. Således används data som listar alla yrkesgrupper och antal jobb inom respektive grupp samt data som som går ett steg ”längre in” och listar jobb statistik inom varje yrkesgrupp med. Om användaren vill gå lite mer in på djupet finns även möjlighet att se alla IT-jobb inom varje län API’et använder sig av.Det blir en hel del olika json-filer att jobba med men jag valde att hellre ha många små filer än några stora för att laddningstiderna ska bli snabbare i webbappen.</p><h3>Krav 2</h3><p>Detta var en punkt jag kanske spenderade lite väl mycket tid på och provade olika javascript frameworks innan jag tillslut landade på en lösning med Mithril.js. Först var jag inne på en webapp med hjälp av ember.js och cordova då jag tyckte det såg väldigt kraftfullt ut. Tillslut insåg jag dock att jag inte riktigt hade tiden att sätta mig in i ett så pass omfattande ramverk som ember.js är för att lösa detta projekt och fick således vända blicken åt något annat håll. Därefter nosade jag runt i en lösning med hjälp av Ionic framework som är ett ramverk för att bygga hybrid-appar. Ionic använder sig av Angular och Cordova bland annat. Det visade sig dock att denna lösning också var lite för mycket att sätta sig in i på relativt kort tid när jag hade ett hum om hur jag skulle kunna skapa webappen med hjälp av Mithril.js på snarliknande sätt vi gjort i tidigare moment. Efter utsvävningarna landade jag alltså till slut på en lösning med hjälp av Mithril. Jag använde mig dock inte av en kombination av Mithril och Jquery Mobile, som med pizzeria-appen, utan valde att gå en annan väg som visade sig ha sina för- och nackdelar. Jag använde mig istället av hederlig Bootstrap (med ett tema) där fördelen var att det i mitt tycke blev en snyggare lösning. Nackdelen är att jag inte fick till en bra footer navigering utan måste istället förlita mig på en hamburger-navigering vilket inte känns lika smidigt. Vidare kunde jag inte heller använda mig av swipe-event lika smidigt som med Jquery Mobile för att navigera bakåt. Men men. För-och nackdelar som sagt.Jag landade alltså tillslut på en lösning med Mithril.js för att det är jämfört med ember.js och ionic ett enkelt, litet och lättförståeligt ramverk som jag visste skulle hjälpa mig att lösa projektet inom rimlig tid.</p><p>All data från Arbetsförmedlingens API finns i en mapp som heter json. Inuti json-mappen finns två filer som hjälper för vidarelänkning. Inuti denna mapp finns ytterligare två mappar inuti en mapp som heter af-api som representera data inom yrkesgrupper och data för varje län. I af-api mappen finns även en fil som representerar data för IT-yrkesområdet och alla dess yrkesgrupper.Alla filer som behövs för Bootstrap finns en egen mapp inuti www/lib. i www/lib finns även en css-fil som heter animate.css. Detta är ett css-ramverk för att skapa animationer. I www/lib finns filer för mithril.js, jquery.js och  handlebars.js. I www/js fanns från början app.js som innehöll all mithril-kod med routes osv. När projektet skulle valideras klagades det på att m och handlebars inte var definierade och jag fick flytta över all mithril-kod till index.html filen i en script-tag.Vidare består projektet av en index.html fil som innehåller diverse templates för att hantera json-datan, för det mesta i handlebars each-loopar och annan statisk html kod.</p><h3>Krav 3</h3><p> I stort sätt fungerar webbappen på det sätt jag ville förutom att sökfunktionen inte har implementerats tack vare Access-Control-Allow-Origin, webbläsares same origin policy och CORS. Detta är inget jag grävde i speciellt mycket mer än att jag förmodligen hade fått det att fungera om webappen hade haft exempelvis en node-server som backend. Men då webbappen inte har det hittade jag inget sätt att konfigureras Access-Control-Allow-Origin då jag inte har tillgång till en server att konfigurera. I övrigt har webappen den funktionalitet som jag var ute efter.</p><p> Då jag inte använde mig av Jquery Mobile har appen gått miste om lite funktionalitet som ger en mer ”native” känsla. Exempelvis, som tidigare påpekat, har jag inte kunnat använda mig av JQM’s smidiga swipe-back funktion för att navigera. Som tidigare nämnt kan jag inte heller använda mig av JQM’s footer navigering vilket känns som en bättre lösning än en vanlig bootstrap navbar.</p><p>Vet inte riktigt om man skulle kunna klassa det som en brist, men det är i alla fall en smaksak. Appen innehåller en del animationer med hjälp av animate.css och det är väl en smaksak om man gillar detta eller ej.</p><p>Vidare är appen något långsam när man exempelvis försöker ladda alla jobb för Stockholm då det kan vara 800+ annonser som ska laddas. Om json-datan för varje län bröts ned i yrkesgrupper hade inte så många annonser behövts laddas.</p><p>En annan potentiell kritik mot appen är att vidarelänkning från län till specifikt län och yrkesgrupper till jobb inom yrkesgrupp sköts med hjälp av två json-filer jag skrivit själv. Om exempelvis i framtiden en yrkesgrupp får ett nytt id måste jag utöver att ändra namn på öson-filen som representerar den yrkesgrupp även ändra i vidarelänknings-filen.</p><p>Det finns en del förbättringsmöjlighet som jag kan se. Det vore bra om det inom varje län gick att filtrera jobben så att listan inte blir så lång för de län som har många lediga jobb. Om man exempelvis vill se en viss typ av jobb för ett visst län är det ju då onödigt att behöva se alla icke-relevanta jobb. Vidare vore det en förbättring att när man ser överblicken för varje yrkesgrupp kunna klicka sig vidare för att se alla de jobb som finns listade inom den yrkesgruppen. Detta frångår min initiala tanke om att appen ska ha en slags fågelperspektiv men jag tror även att denna funktion vore en bra förbättring.På bash-script sidan kan jag även se lite förbättringsmöjligheter. Då jag jobbar med väldigt många filer är det många curl-requests som ska göras vilket gör att körningen av scriptet inte går speciellt fort. Om man skulle kunna med hjälp av parametrar bestämma vilket dataområde som skulle uppdateras skulle man i alla fall få mer kontroll över scriptet. Att då exempelvis använda län som parameter för att endast uppdatera data som berör län.</p><h3>Krav 4</h3><p>Som ett fjärde krav valde jag ett relativt enkelt område och fokuserade på installation på hemskärmen.Det första jag gjorde för att ge webappen något mer native-känsla var att låta appen köras i fullscreen utan webbläsares toolbars och liknande. Detta gjorde jag både för iOS- och Android enheter. Därefter behövde jag en ikon och med hjälp av programmet Pixelmator lyckades jag skapa en ikon som jag först hade tänk att använda som en universell ikon för både iOS och Android. Efter lite research visade det sig att iOS-ikonen skulle behöva ha 144x144 i dimension och Android hade 192x192 som rekommenderad dimension. Således skapade jag två stycken olika ikoner och med hjälp av två olika meta-taggar används respektive ikon för respektive operativsystem.</p><h3>Krav 5</h3><p>Som ett femte val valde jag att använda mig av Cordova för att göra applikationen. Det huvudsakliga fokuset ligger på Android-sidan och FirefoxOS. Med hjälp av plugin för splashscreen (som inte verkar stödjas av FirefoxOS) används en splashscreen när appen startar i emulering. Vidare har jag i config.xml valt att konfigurera splashscreen för att visas lite längre och varje gång appen startar på nytt. Vidare används olika ikoner för Android och FirefoxOS för ikon på hemskärmarna. Det som är lite roligt när man skapar ikoner till andra operativsystem än iOS är att man inte är låst till de kvadratiska utseendet utan en ikon kan ha lite vilken form som helst. Kan dock inte påstå att jag utnyttjade denna möjlighet till fullo men det är ändock kul att ikon-formen inte är lika restriktiv som för iOS.</p><h3>Krav 6</h3><p>Som sjätte och sista krav var jag inne på delning på sociala medier och landade tillsist på en lösning där det går att dela länkar till twitter. Tanken bakom delningen på twitter är att när man bläddrar efter alla IT-jobb inom ett visst län ska man kunna dela på twitter exempelvis om man hittat ett jobb som skulle passa någon person man känner på twitter. Den text som delas på twitter är delvis förbestämd där en sträng ”Kolla in det här jobbet!” följt av länken till arbetsförmedlingen för det jobbet skickas med. Att implementera denna delning på twitter var enklare än vad jag trodde och kunde fixas enkelt i en template där annonsurl skickas med dynamiskt i twitter-delningen.Jag provade denna delningsfunktion från min telefon och vart positivt överraskad när jag klickade för att dela på twitter och twitter-appen öppnades istället för en webbläsare.</p><h3>Allmänt om projektet</h3><p>På det stora hela har projektet gått förvånansvärt bra måste jag säga, när jag väl bestämt mig för en arkitetktur att skapa webbappen i. Jag fick till den funktionalitet utan avsevärt omöjliga hinder och jag tycker att resultatet blev en användbar och fräsch webbapp. När jag läste krav-specen för projektet var jag först något rädd och fundersam över hur jag skulle skapa bash-scriptet. Efter att ha satt mig in i den funktionalitet scriptet skulle ha och hur det skulle uppnås var det dock inga problem att skapa scriptet.</p><p>I övrigt tycker jag att projektet har legat på en väldigt bra nivå och att det var så pass fritt gör att man kan anpassa svårighetsgrad och omfång av projekt efter ens förmågor. Aldrig under projektets gång var det något som kändes omöjligt och överdrivet frustrerande att genomföra utan med hjälp av de tidigare kursmomenten var jag väl förberedd på det som skulle göras.</p><p>Det tog ett tag att sätta sig in i Arbetsförmedlingens API och bilda mig en uppfattning om vilken data jag behövde för min webapp. Men med bra API-dokumentation och Postman där man ska bara request i mappar på ett enkelt sätt kunde jag komma fram till vilken data det var som jag behövde genom att prova olika requests.</p><h3>Om kursen</h3><p>Kursen har varit intressant och rolig måste jag säga. Det har varit intressant att lära sig om bland annat Jquery Mobile, Mithril och Cordova för att skapa webbappar samt hybridappar. Jag känner att jag så här med kursen i ryggen har lärt mig en hel del.</p><p>Det har dock märkts av att kursen är helt ny då det har varit lite problem här och där som resultat av att den är ny. Det största problemet för min del var nog när kmom06 skulle publiceras och det helt enkelt inte fanns någon plats på servern då cordova platforms var så stora. Efter att jag publicerat momentet uppdaterades dock dbwebb-cli för att ignorera dessa mappar. Vidare var det en del valideringsbekymmer av jquery mobile, mithril och handlebars när de filerna behöves inuti www/ i cordova-mappar. Detta kunde dock lösas genom att lägga dessa filer i www/lib/ för att de inte skulle valideras. Dessa problem är typexempel på problem med en ny kurs som sedan slätas ut allt eftersom kursen pågår. Sådana problem har jag full förståelse för och de har rättats till ganska snabbt ändå vilket är väldigt bra.</p><p>Jag måste säga att denna kurs låg på en bra nivå när det gällde svårighetsgrad och framförallt stigning av svårighetsgrad. Detta är även något som jag tycker alla kurser inom detta kurspaket har lyckats med bättre än det andra kurspaketet. Aldrig under denna kurs kändes det som att steget från ett kursmoment till det nästa var alldeles för stort och oöverkomligt. När man börjar närma sig moment 5 och 6 kan det ibland bli väldigt svårt att genomföra uppgifterna med i och med att moment 5 var så pass fritt i hur det skulle genomföras var det inte så svårtacklade sista moment innan projektet.</p><p>För att summera och ge ett betyg skulle jag ändå ge kursen 8/10.</p>"
        }
    ]
}
